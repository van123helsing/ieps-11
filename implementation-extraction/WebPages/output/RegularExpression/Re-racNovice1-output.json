{"category": "Novice -> Dogodki in obvestila", "subCategory": "Raba interneta", "publishedTime": "\n23.04.2020 15:00\n", "title": "Vsak dan milijon novih uporabnikov interneta", "subTitle": "Kaj pravijo podatki za Evropo? Kaj pravijo podatki za Slovenijo? Med v epidemiji najbolj ogro\u017eenimi skupinami je uporaba interneta ni\u017eja Spletno nakupovanje", "content": "We Are Social in Hootsuite v poro\u010dilu</span><a href=\"https://wearesocial.com/digital-2020\" target=\"_blank\" rel=\"nofollow\"><span> </span>Global Digital 2020</a> ugotavljata, da so digitalizacija, mobilna tehnologija in dru\u017ebena omre\u017eja postali nepogr\u0161ljiv del vsakdanjega \u017eivljenja ljudi po vsem svetu. Na prehodu v leto 2020 uporablja internet ve\u010d kot 4,5 milijarde ljudi, medtem ko \u0161tevilo uporabnikov dru\u017ebenih omre\u017eij dosega 3,8 milijarde. Skoraj 60 % svetovne populacije je \u017ee \"on-line\", zadnji trendi pa ka\u017eejo, da bo do sredine leto\u0161njega leta dru\u017ebena omre\u017eja uporabljala ve\u010d kot polovica populacije.&nbsp; Kljub tem \u0161tevilkam pa imamo \u0161e veliko dela in izzivov, kako zagotoviti enakopravno dostopnost do digitalne povezljivosti, ki roko na srce poplnoma spreminja na\u010din \u017eivljenja. Dejstvo je, da skoraj 40 % svetovne populacije nima dostopa do interneta, zadnje raziskave pa ka\u017eejo, da je ve\u010d \u017eensk, ki nimajo tega dostopa napram mo\u0161kim. Ta razlika med spoloma je dale\u010d najve\u010dja v Ju\u017eni Aziji, kjer tri-krat ve\u010d mo\u0161kih uporablja dru\u017ebena omre\u017eja, kar pa se odra\u017ea potem naprej tudi na podro\u010dju splo\u0161ne rabe interneta. Pozitivna informacija je, da je v letu 2019 skoraj 300 milijonov ljudi prvi\u010d za\u010delo uporabljati internet, ve\u010dina teh ljudi \u017eivi v dr\u017eavah v razvoju.&nbsp; Internet igre vedno bolj pomembno vlogo v na\u0161ih \u017eivljenjih. Povpre\u010den uporabnik interneta na dan na spletu pre\u017eivi 6 ur in 43 minut. To pomeni ve\u010d kot 40 % celotnega \"delujo\u010dega\" \u017eivljenja. V letu 2020 bo svetovna populacija na internetu pre\u017eivela 1,25 milijarde let. Pribli\u017eno polovico tega \u010dasa na internetu pre\u017eivimo preko mobilnih naprav, ve\u010dina uporabnikov pa kombinira, torej mobilno napravo z ra\u010dunalnikom, ali prenosnikom.&nbsp; Ko govorimo o mobilnih aktivnostih kar 90 % \u010dasa uporabljamo aplikacije. Podatki ka\u017eejo tudi to, da aplikacije vse bolj pogosto uporabljamo za povsem vsakdanje aktivnosti, katere smo do nedavnega izvajali povsem brez prisotnosti tehnologije. Ne glede na vse te podatke dru\u017ebena omre\u017eja \u0161e vedno predstavljajo polovico \u010dasa, ki ga pre\u017eivimo na mobilnih napravah. V povpre\u010dju uporabnik interneta porabi za dru\u017ebena omre\u017eja 2 uri in 24 minut na dan, na razli\u010dnih napravah. Ta \u010das predstavlja ve\u010d kot tretjino vsega \u010dasa, ki ga pre\u017eivimo na internetu.&nbsp; Torej, povpre\u010dni uporabnik interneta, star med 16 in 64 let, na dan za internet porabi 6 ur in 43 minut, za uporabo dru\u017ebenih omre\u017eij 2 uri in 24 minut, za gledanje televizije 3 ure in 18 minut na dan, poslu\u0161anje glasbe preko preto\u010dnih storitev 1 uro in 26 minut in za igralne konzole 1 uro in 10 minut na dan.&nbsp;Kaj pravijo podatki za Evropo?V Evropi je januarja 2020 \u017eivelo 849,5 milijona ljudi, od tega kar 74 % v urbanih naseljih. Uporabnikov interneta je bilo 711,3 milijone, aktivnih uporabnikov dru\u017ebenih omre\u017eij pa 470,5 milijona. V enem letu, torej od januarja 2019, do januarja 2020, je \u0161tevilo uporabnikov interneta v Evropi zraslo za 1,6 %, kar pomeni za 11 milijonov, aktivnih uporabnikov dru\u017ebenih omre\u017eij pa za 4,4 % oz. 20 milijonov. Kaj pravijo podatki za Slovenijo?Dostop do interneta v gospodinjstvu omogo\u010da izvajanje razli\u010dnih aktivnosti brez potrebe po osebnem stiku. Informacijsko-komunikacijska tehnologija v trenutnih razmerah igra med drugim tudi klju\u010dno vlogo pri vzdr\u017eevanju socialnih stikov. Dostop do interneta v gospodinjstvu tako omogo\u010da izvajanje vsakodnevnih aktivnosti brez potrebe po osebnem stiku in zapustitvi doma. To so na primer \u0161ola na daljavo, komunikacija s prijatelji ali dru\u017einskimi \u010dlani, spletno nakupovanje. Statisti\u010dni urad RS ugotavlja, da je v letu 2019 imelo v Sloveniji dostop do interneta 89 % gospodinjstev, v katerem je \u017eivela vsaj ena oseba, stara od 16 do 74 let. V gospodinjstvih z otroki je bil ta dele\u017e 98-odstoten, v tistih brez otrok pa 85-odstoten. Od leta 2008 dalje se je dele\u017e gospodinjstev z dostopom do interneta pove\u010dal za 30 odstotnih to\u010dk. Med v epidemiji najbolj ogro\u017eenimi skupinami je uporaba interneta ni\u017ejaMed prebivalci Slovenije, starimi od 16 do 74 let, je po zadnjih podatkih 83 % rednih uporabnikov interneta. Ta dele\u017e se s starostjo znatno zmanj\u0161uje. Med najstarej\u0161imi je rednih uporabnikov interneta nekaj manj kot polovica, hkrati jih 47 % interneta ni uporabljalo \u0161e nikoli.Med osebami, starimi od 65 do 74 let, jih je manj kot petina \u017ee kdaj telefonirala ali video telefonirala s spletno kamero prek interneta, izmenjavala sporo\u010dila prek programov, kot so Viber, WhatsApp, Skype, Messenger, Snapchat (uporabljalo neposredno sporo\u010danje) ali uporabljala spletna dru\u017eabna omre\u017eja. Med mladimi (od 16 do 24 let) dru\u017eabna omre\u017eja uporablja 89 % oseb, veliko ve\u010dji dele\u017e jih uporablja tudi programe za neposredno sporo\u010danje in telefoniranje ali video telefoniranje prek spleta. Uporaba storitev e-ban\u010dni\u0161tva je najbolj raz\u0161irjena med srednjo generacijo. Med osebami v starosti od 25 do 64 let jih e-ban\u010dni\u0161tvo uporablja ve\u010d kot polovica, med osebami v starosti od 16 do 24 let malo manj, 41% oseb, med osebami v starosti od 65 do 74 let pa \u0161e manj, 16 % oseb. S starostjo upada tudi dele\u017e uporabnikov spletnih strani javnih ustanov (storitev e-uprava). Spletno nakupovanjeSpletno nakupovanje omogo\u010da nakupovanje od doma. V obdobju 12 mesecev je vsaj en spletni nakup opravilo 56 % oseb, starih od 16 do 74 let. Med osebami, starimi od 16 do 34 let, je spletni nakup opravilo ve\u010d kot tri \u010detrtine oseb. Dele\u017e se nato s starostjo zmanj\u0161uje in med osebami, starimi od 65 do 74 let je bilo e-kupcev le 18 %. Najve\u010d e-kupcev kupuje obla\u010dila in \u0161portno opremo ali obutev ter si prek spleta organizira nastanitve in prevoze. Dobrine za vsakdanjo uporabo, npr. hrano, kozmetiko je v 2019 kupovalo 22 % e-kupcev, zdravila, prehranska dopolnila (npr. vitamine) pa 16 % e-kupcev. Najve\u010d e-kupcev je kupovalo pri spletnih prodajalcih iz Slovenije, in sicer 74 %."}