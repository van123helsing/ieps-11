{
  "author": "Miha Merljak",
  "publishedTime": "28. december 2018 ob 08:51",
  "title": "Audi A6 50 TDI quattro: nemir v premijskem razredu",
  "subTitle": "Test nove generacije",
  "lead": "To je novi audi A6. V razred najdra\u017ejih in najbolj premijskih \u017erebcev je vnesel nemir, \u0161e preden je sploh zapeljal na parkirni prostor, rezerviran za izvr\u0161nega direktorja. ",
  "content": "Samo poglejte njegovo masko \u2013 to ogromno satovje z radarji na takem polo\u017eaju, da se ti na avtocesti tudi pri 120 km/h vsi spo\u0161tljivo umikajo, saj so prepri\u010dani, da gre za Pahorjev ali \u0160ar\u010dev avto. Seveda, novi A6 lahko cesto in promet skenira s kar petimi radarji, petimi kamerami, infrarde\u010do kamero za no\u010dni vid, dvanajstimi ultrazvo\u010dnimi senzorji in laserskim \u010ditalnikom \u2013 lidarjem. V glavnem voja\u0161ka tehnologija v slu\u017ebi varnosti za fante, ki smo radi gledali Top Gun, Bonda in druge mo\u017eakarja s finimi igra\u010dami.<strong>Novo poglavje<br></strong>Vozni\u0161ki delovni prostor je novo poglavje digitalne dobe, z dvema ogromnima zaslonoma, ki tako kot naprednej\u0161i telefoni dregnejo blazinice va\u0161ih prstov, kot se sprehajate po steklu. A \u0161e bolj se nam zdi pomembno, da so osnovna stikala tam, kjer jih pri\u010dakujete. Najprej so torej zagotovili enostavno osnovo, tisti bolj \"advanced\" vozniki pa si lahko nato vse skupaj \u0161e veliko bolj prilagodijo. Velik korak naprej pri kabinskem udobju zaznavajo tudi na zadnji klopi, tam je prostora v vseh smereh precej ve\u010d.\u010ce vam pogled na Audijev spisek dodatne opreme ne odvzame volje do \u017eivljenja, potem vsekakor toplo priporo\u010damo nakup zra\u010dnega vzmetenja, saj dobi z njim A6 ve\u010d razli\u010dnih in vozni\u0161ko zelo uporabnih karakterjev.Enako velja za seksi lu\u010di z inteligentno matri\u010dno osvetlitvijo, pa za \u0161portno podvozje in vsekakor za \u0161tirikolesno krmiljenje. S tem postane A6 med ovinki v ob\u010dutku na volanu \u0161e veliko kraj\u0161i in bolj agilen. Vse na\u0161teto smo presku\u0161ali v dru\u017ebi agregata 50 TDI, ki je v resnici klasi\u010dni trilitrski dizel, podkrepljen z elektromotorjem. Ja, ta audi je mehki hibrid z izjemnim navorom in dovolj mo\u010di kadar koli in kjer koli. Si pa mislimo, da bo najve\u010dji del trga zadovoljil \u017ee u\u010dinkovit dvolitrski mehki hibrid z mo\u010djo 150 kilovatov.<iframe src=\"./Audi A6 50 TDI quattro_ nemir v premijskem razredu - RTVSLO.si_files/LCypVFeHy_c.html\" width=\"100%\" height=\"350\" frameborder=\"0\" allowfullscreen=\"\" border=\"0\"></iframe><strong>Klju\u010dni tehni\u010dni podatki:</strong>- na testu Audi A6 50 TDI quattro tiptronic<strong>Mere:</strong><br>- dol\u017eina: 4,9 m<br>- medosna razdalja: 2,9 m<br>- obra\u010dalni krog: 12,1 m<br>- prtlja\u017enik: 530 l<br>- masa: 1.900 kg<strong>Pogon:</strong><br>- trilitrski \u0161estvaljni dizelski motor<br>- mo\u010d: 210 kW<br>- navor: 620 Nm<br>- 8-stopenjski samodejni menjalnik<br>- pogon na vsa \u0161tiri kolesa<br>- pnevmatike: 225/60 R17<br>- poraba: 6,6 l/100 km = 8,9 EUR/100 km<br>- posoda za gorivo: 73 l<br>- doseg: 1.106 km<br>- izpusti CO<sub>2</sub>: 147 g/km<strong>Stro\u0161ki pri 15.000 km in 5-letni uporabi:</strong><br>- nakupna cena: 69.080 EUR<br>- stro\u0161ki finan\u010dnega lizinga: 4.463 EUR/5 let<br>- stro\u0161ki registracije: 10.829 EUR/5 let<br>- stro\u0161ki vzdr\u017eevanja: 1.926 EUR/5 let<br>- stro\u0161ki goriva: 6.702 EUR/75.000 km<br>- stro\u0161ek 1 kompleta pnevmatik: 716 EUR<br>- vrednosti po 5 letih po Eurotaxu: 33.964 EUR- stro\u0161ki skupaj: 1.001 EUR/mesec"
}