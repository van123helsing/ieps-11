{
  "category": "Novice -> Dogodki in obvestila",
  "subCategory": "Raba interneta",
  "publishedTime": "\n23.04.2020      15:00\n",
  "title": "Vsak dan milijon novih uporabnikov interneta",
  "subTitle": "Kaj pravijo podatki za Evropo?, Kaj pravijo podatki za Slovenijo?, Med v epidemiji najbolj ogroženimi skupinami je uporaba interneta nižja, Spletno nakupovanje",
  "content": " ugotavljata, da so digitalizacija, mobilna tehnologija in družbena omrežja postali nepogršljiv del vsakdanjega življenja ljudi po vsem svetu. Na prehodu v leto 2020 uporablja internet več kot 4,5 milijarde ljudi, medtem ko število uporabnikov družbenih omrežij dosega 3,8 milijarde. Skoraj 60 % svetovne populacije je že \"on-line\", zadnji trendi pa kažejo, da bo do sredine letošnjega leta družbena omrežja uporabljala več kot polovica populacije.    Kljub tem številkam pa imamo še veliko dela in izzivov, kako zagotoviti enakopravno dostopnost do digitalne povezljivosti, ki roko na srce poplnoma spreminja način življenja. Dejstvo je, da skoraj 40 % svetovne populacije nima dostopa do interneta, zadnje raziskave pa kažejo, da je več žensk, ki nimajo tega dostopa napram moškim. Ta razlika med spoloma je daleč največja v Južni Aziji, kjer tri-krat več moških uporablja družbena omrežja, kar pa se odraža potem naprej tudi na področju splošne rabe interneta. Pozitivna informacija je, da je v letu 2019 skoraj 300 milijonov ljudi prvič začelo uporabljati internet, večina teh ljudi živi v državah v razvoju.    Internet igre vedno bolj pomembno vlogo v naših življenjih. Povprečen uporabnik interneta na dan na spletu preživi 6 ur in 43 minut. To pomeni več kot 40 % celotnega \"delujočega\" življenja. V letu 2020 bo svetovna populacija na internetu preživela 1,25 milijarde let. Približno polovico tega časa na internetu preživimo preko mobilnih naprav, večina uporabnikov pa kombinira, torej mobilno napravo z računalnikom, ali prenosnikom.    Ko govorimo o mobilnih aktivnostih kar 90 % časa uporabljamo aplikacije. Podatki kažejo tudi to, da aplikacije vse bolj pogosto uporabljamo za povsem vsakdanje aktivnosti, katere smo do nedavnega izvajali povsem brez prisotnosti tehnologije. Ne glede na vse te podatke družbena omrežja še vedno predstavljajo polovico časa, ki ga preživimo na mobilnih napravah. V povprečju uporabnik interneta porabi za družbena omrežja 2 uri in 24 minut na dan, na različnih napravah. Ta čas predstavlja več kot tretjino vsega časa, ki ga preživimo na internetu.    Torej, povprečni uporabnik interneta, star med 16 in 64 let, na dan za internet porabi 6 ur in 43 minut, za uporabo družbenih omrežij 2 uri in 24 minut, za gledanje televizije 3 ure in 18 minut na dan, poslušanje glasbe preko pretočnih storitev 1 uro in 26 minut in za igralne konzole 1 uro in 10 minut na dan.    Dostop do interneta v gospodinjstvu omogoča izvajanje različnih aktivnosti brez potrebe po osebnem stiku. Informacijsko-komunikacijska tehnologija v trenutnih razmerah igra med drugim tudi ključno vlogo pri vzdrževanju socialnih stikov. Dostop do interneta v gospodinjstvu tako omogoča izvajanje vsakodnevnih aktivnosti brez potrebe po osebnem stiku in zapustitvi doma. To so na primer šola na daljavo, komunikacija s prijatelji ali družinskimi člani, spletno nakupovanje. Statistični urad RS ugotavlja, da je v letu 2019 imelo v Sloveniji dostop do interneta 89 % gospodinjstev, v katerem je živela vsaj ena oseba, stara od 16 do 74 let. V gospodinjstvih z otroki je bil ta delež 98-odstoten, v tistih brez otrok pa 85-odstoten. Od leta 2008 dalje se je delež gospodinjstev z dostopom do interneta povečal za 30 odstotnih točk.   Med prebivalci Slovenije, starimi od 16 do 74 let, je po zadnjih podatkih 83 % rednih uporabnikov interneta. Ta delež se s starostjo znatno zmanjšuje. Med najstarejšimi je rednih uporabnikov interneta nekaj manj kot polovica, hkrati jih 47 % interneta ni uporabljalo še nikoli. Med osebami, starimi od 65 do 74 let, jih je manj kot petina že kdaj telefonirala ali video telefonirala s spletno kamero prek interneta, izmenjavala sporočila prek programov, kot so Viber, WhatsApp, Skype, Messenger, Snapchat (uporabljalo neposredno sporočanje) ali uporabljala spletna družabna omrežja. Med mladimi (od 16 do 24 let) družabna omrežja uporablja 89 % oseb, veliko večji delež jih uporablja tudi programe za neposredno sporočanje in telefoniranje ali video telefoniranje prek spleta. Uporaba storitev e-bančništva je najbolj razširjena med srednjo generacijo. Med osebami v starosti od 25 do 64 let jih e-bančništvo uporablja več kot polovica, med osebami v starosti od 16 do 24 let malo manj, 41% oseb, med osebami v starosti od 65 do 74 let pa še manj, 16 % oseb. S starostjo upada tudi delež uporabnikov spletnih strani javnih ustanov (storitev e-uprava).   Spletno nakupovanje omogoča nakupovanje od doma. V obdobju 12 mesecev je vsaj en spletni nakup opravilo 56 % oseb, starih od 16 do 74 let. Med osebami, starimi od 16 do 34 let, je spletni nakup opravilo več kot tri četrtine oseb. Delež se nato s starostjo zmanjšuje in med osebami, starimi od 65 do 74 let je bilo e-kupcev le 18 %. Največ e-kupcev kupuje oblačila in športno opremo ali obutev ter si prek spleta organizira nastanitve in prevoze. Dobrine za vsakdanjo uporabo, npr. hrano, kozmetiko je v 2019 kupovalo 22 % e-kupcev, zdravila, prehranska dopolnila (npr. vitamine) pa 16 % e-kupcev. Največ e-kupcev je kupovalo pri spletnih prodajalcih iz Slovenije, in sicer 74 %."
}